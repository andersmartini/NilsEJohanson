<!doctype HTML>
	<head>
		<link rel="stylesheet" type="text/css" href="/stylesheets/style.css">
		<meta charset="UTF-8">
	</head>

	<body>
		<div class="header">
			<h1><span class="large">A</span>TELJÉ <span class="large">R</span>OSENGÅRD</h1>
			<div class="logo"><img src="/images/logga.png"> </div>
			<div class="separate"></div>

			<div class="nav">
				<ul>
					<li><a href="/Bildgalleri.html">Bildgalleri</a></li>
					<li><a href="/index.html"><strong>Biografi</strong></a></li>
					<li><a href="/kontakt.html">Kontakt</a></li>
				</ul>
			</div>
		</div>

		<div class="content">
			<div>
				<div class="single-column float offset">
					<img src="wide.jpeg" class="">
				</div>
				<div class="triple-column float align-left">
					<p>
						Med skarpt öga för detaljer, teknisk skicklighet och mycket känsla skapar Nils E Johansson akvareller och litografier vars motiv ofta slår an en ton av nostalgi. Tidens gång och omvärldens ständiga förändring - i stort som smått - löper som en röd tråd genom Johanssons konstnärsskap. Gamla bruksföremål som numera mest tjänar som grogrund för rost, eller blommornas livscykel från knopp till fröhus, är exempel på återkommande motiv. I bildernaåterfinns ofta ytor av ådrat trä eller flagnad färg, målade med enorm noggrannhet och detaljrikedom.
					</p>
					
					<p>
						Det är inte alla som har förmågan att se det vackra i det enkla och vardagliga, i det slitna och skavda, i det bortglömda och bortkastade. Med sin konst hjälper Johansson oss att fokusera vår blick, och visar oss skönhet i vardagen som vi kanske inte hade sett annars - i blommande vallmo såväl som i rostiga gångjärn och söndriga spetsgardiner.
					</p>
					
					<p>
						Under årens gång har Johansson testat ett flertal olika tekniker, men främst ägnat sig åt akvareller och litografier. Litografierna trycks på Stentryckeriet i Vikmanshyttan med traditionell teknik, där motiven trycks med hjälp av kalkstenar. Läs gärna mer om tekniken och tryckeriet på www.stentryck.se.
					</p>

					<p>
						Johansson har varit en flitig utställare under hela sin karriär. Bland gallerier och konsthallar kan nämnas Ekerums Konsthall på Öland, Gallery 101 i Malmö, Norrvikens trädgårdar i Båstad och Black and white Art i Halmstad. Johansson finns även representerad hos landsting, kommuner, institutioner, företag och kulturnämnder runtom i landet, exempelvis Emigrantinstitutet i Växjö, Amerikanska ambassaden, Kungliga Operan, Ulriksdals slottsteater samt Confidiencen i Stockholm.
					</p>
					<p>
						Johansson har sin ateljé - Ateljé Rosengård - i Karlskrona, där han även är född och uppvuxen. En stor del av sommarhalvåret spenderas dock på Öland, ett landskap som bjuder på mycket inspiration. Intresset för konstnärligt skapande har alltid funnits, och sedan 1980 har Johansson kunnat ägna sig på heltid åt sitt konstnärsskap.
					</p>

				</div>
			</div>
		</div>
